# Projektna dokumentacija

##Uvod
Trucker je desktop aplikacija namijenjena vlasnicima autoprijevozničkih poduzeća. Osnovna domena aplikacije je olakšavanje vlasnicima takvih poduzeća vođenje poslovanja i bolji uvid u troškove i stanje resursa. Ovu aplikaciju predvidjeli smo za manja autoprijevoznička poduzeća koja još uvijek svoje poslovanje i bilješke vode po raznim bilježnicama i slično. 

##Osnovni podaci o projektu

* 	**Naziv projekta:** Trucker
* 	**Naziv tima:** Trucker d.o.o.
* 	**Članovi tima:** Goran Čehulić, Danijel Jurinjak i Mia Tomašević
* 	**Datum početka izrade projekta:** 11.04.2016
* 	**Datum završetka izrade projekta:** 27.06.2016
* 	**Razina projekta:** Osnovna
* 	**Opis problema:** U današnje vrijeme vođenje poduzeća postalo je gotovo nemoguće bez korištenja tehnologije. Velika autoprijevoznička poduzeća imaju skupe i dobro razvijene programske proizvode koji im olakšavaju poslovanje. Ti proizvodi imaju velik broj funkcionalnosti i oni su jednostavno preskupi za manja poduzeća. Većina manjih poduzeća svoje poslovanje vodi i prati na papiru, što predstavlja velik gubitak vremena i novca.
* 	**Opis rješenja:** Razvoj jednostavnije aplikacije koja sadrži sve funkcionalnosti potrebne manjoj autoprijevozničkoj tvrtki. Ta aplikacija je već zbog samog obujma funkcionalnosti jeftinija i pristupačnija manjim tvrtkama. Aplikacija omogućuje jednostavnije i brže praćenje i vođenje poslovanja.


## Plan izrade projekta

##Planiranje materijalnih resursa
| **Naziv resursa**|**Broj licenci**|
| :-------------: |:-------------:|
| Microsoft Office | 3 |
| Microsoft Project | 1 |
| Visual Studio | 3 |
| Visual Paradigm for UML | 3 |
| Prijenosna računala | 3 |
| Ekran | 3 |
Tablica 1. Planiranje materijalnih resursa


## Planiranje ljudskih resursa
Svaki član tima radio je elemente projekta koji se odnose na njegove funkcionalnosti podijeljene prema tablici "Tablica 2".

| **Prezime i ime člana (uloga člana)** | **Opis rada** |
| ------------- |:-------------|
| **Goran Čehulić (član tima)** | • Dodavanje putovanja|
|  | • Prikaz i rute i pohrana podataka o ruti |
|  | • Izrada troškovnika|
| **Danijel Jurinjak (član tima)** | •	Izrada izvješća o radu zaposlenika |
|  | • Izrada izvješća o stanju i troškovima kamiona |
|  | • Kreiranje i ispis računa |
| **Mia Tomašević (član tima)** | • Upravljanje profilom kamiona|
|  | • Upravljanje profilom zaposlenika |
|  | • Automatsko generiranje izvještaja o kamionima i zaposlenicima |
Tablica 2. Planiranje ljudskih resursa



#**Terminski plan projekta**
Na sljedećoj slici je prikaz iz alata MS Project u kojem je prikazan popis aktivnosti, trajanje i resurse koji se upotrebljavaju prilikom izvedbe cijelog našeg projekta.

![Terminski plan](https://github.com/foivz/r16030/blob/master/dijagrami/Terminski_plan.PNG)
***

#**Ganttow dijagram**
Ganttow-im dijagramom ćemo grafički prikazati raspored našeg projekta. Ganttow dijagram odnosno gantogrami nam prikazuju početni i krajnji datum nepromjenjivih i sažetih elemenata projekta. Iz našeg dijagrama možemo vidjet da izrada našeg projekta započinje 11.4. te završava 27.6.2016 godine. Također, vidljivo je i trajanje svih aktivnosti unutar projekta te sve resurse koji se koriste unutar svake aktivnosti. Dijagram je prikazan na sljedećoj slici. 

![Ganttow dijagram](https://github.com/foivz/r16030/blob/master/dijagrami/Ganttow_dijagram.PNG)
***

##**Proračun i budžet projekta**
Proračun projekta je izrađen na temelju raspodjele resursa po svakoj aktivnosti. U projektnom timu ukupno sudjeluju tri člana, a njihova brutto satnica im se razlikuje. U alatu je izračunata ukupna cijena projekta koja iznosi 63.900,00 kn. Uključimo li i PDV u taj iznos, dobivamo ukupni trošak projekta koji nam iznosi 79.875,00 kn. No međutim u tu cijenu nisu uračunate režije te neki ostali troškovi.

|   **Cijena bez PDV-a**  |  63.900,00 kn  |
| ------------- |:-------------|
| **PDV (25%)** |	15.975,00 kn |
| **UKUPNO** |	**79.875,00 kn**|

![Proračun i budžet projekta](https://github.com/foivz/r16030/blob/master/dijagrami/Prora%C4%8Dun_i_bud%C5%BEet_projekta.PNG)
***
##**Ponuda naručitelju**
**Ponuditelj:** Trucker d.o.o.

**Adresa:** Pavlinska b.b., 42000 Varaždin

**Telefon:** +385 42 864 555

**E-mail:** Trucker@outlook.com

**Predmet:** **Ponuda programskog proizvoda Trucker**

Poštovani, 

Zaprimili smo Vaš upit za izradu programskog proizvoda koji će olakšati rad Vaših zaposlenika, a isto tako pomoći Vašim kupcima te smo na temelju korisničkih zahtjeva sastavili ponudu.

Naš sustav omogućuje korisniku bolji pregled nad poslovanjem poduzeća. Osnovna domena aplikacije je olakšavanje vlasnicima poduzeća vođenje poslovanja i bolji uvid u troškove i stanje resursa.

Rok izrade cjelokupnog sustava je dva mjeseca od datuma sklapanja ugovora i prihvaćanja ponude. Cijena sustava procijenjena je prema danim zahtjevima te iznosi 79.875,00 kn. Osim što dobivate programski proizvod, u ponudu smo uključili besplatnu edukaciju kao i svakodnevnu tehničku podršku. Sve dodatne nadogradnje sustava naplaćuju se prema dogovorenom cjeniku. 

U slučaju bilo kakvih pitanja stojimo Vam na raspolaganju.

Srdačno,
Trucker d.o.o.
			